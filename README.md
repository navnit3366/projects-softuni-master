# projects-softuni

Python Fundamentals - януари 2020 

С "Programming Fundamentals" студентите започват да изучават вътрешната програма на SoftUni за цялостна подготовка на софтуерни инженери. Курсът разглежда фундаментални концепции в програмирането, които са основа за ефективното и качествено обучение в професионалните модули. Обучаващите се надграждат знанията, придобити в курса Programming Basics и започват да използват по-сложни похвати и структури от програмирането като: масиви, списъци, обекти и класове, речници, стрингове и побитови операции.


_____________________________________________
Python Advanced - май 2020 

Курсът "Python Advanced" надгражда уменията за работата с езика Python, като в него се разглеждат по-сложни концепции, типични за езика (като modules и comprehension). В курса ще се научите да създавате линейни структури от данни, решаване на алгоритмични проблеми (problem solving skills), работа със тюпъли и сетове, файлове и директории. Обръща се внимание на парадигмата функционално програмиране. Средата за разработка, която ще се използва от трейнърския екип е PyCharm, но всеки курсист е свободен да използва инструменти по предпочитание.


_____________________________________________
Python OOP - юни 2020

Курсът "Python OOP" ще ви научи на принципите на обектно-ориентираното програмиране (ООП), да работите с класове и обекти, да ползвате обектно-ориентирано моделиране и да изграждате йерархии от класове. Ще се изучават основните принципи на ООП като абстракция (интерфейси, абстрактни класове), енкапсулация, наследяване и полиморфизъм. Ще навлезем в най-често използваните шаблони за дизайн (design patterns). Ще се научим какво са итератори и генератори и как да ги използваме. Ще обърнем внимание на компонетно тестване (писане на unit тестове) и концепцията за Test Driven Development (TDD).
